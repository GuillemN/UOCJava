Login UOC: gnavalon
Nom i cognoms: Guillem Navalon Babià 

Descripció:
En aquesta PAC es va abordar el desenvolupament front-end amb la creació d'una sèrie d'exercicis teòrics i pràctics, seguint les instruccions proporcionades.

Exercici 1 – Preguntes teòriques
Aquest exercici va consistir en respondre diverses preguntes relacionades amb HTML5, CSS3, JavaScript i eines modernes de desenvolupament front-end. Es van destacar avantatges d'utilitzar etiquetes semàntiques, es van citar APIs d'HTML5 i es va fer una introducció a les característiques de TypeScript i preprocessadors CSS.

Exercici 2 – Pràctiques guiades
Aquest exercici va estar dividit en tres parts pràctiques:

Validador de formularis: Es va construir un formulari HTML amb validacions per a diversos camps com Username, Email, i Password, afegint camps personalitzats com el de l’edat i ampliant les validacions de la contrasenya per fer-la més robusta. Aquest exercici va ser senzill de seguir gràcies a les guies de vídeo, tot i que va requerir ajustar alguns detalls per afegir les validacions personalitzades.

Calculadora de tipus de canvi de moneda: Es va desenvolupar una aplicació que fa ús d'una API per obtenir tipus de canvi de moneda en temps real. Es van afegir millores com la visualització d'un missatge d'espera mentre es realitza la consulta a l'API i la gestió d'errors en cas de fallada. Aquesta part va resultar interessant pel fet d'integrar peticions asíncrones amb fetch, i va requerir cert temps per gestionar adequadament els estats d'espera i errors.

Reserva de seients de cinema amb convertidor de moneda: Aquesta va ser la part més complexa, ja que es va integrar la funcionalitat de reserva de seients amb la calculadora de tipus de canvi desenvolupada anteriorment. Es va fer ús de l'emmagatzematge local del navegador per gestionar les dades de la reserva i es va permetre que l'usuari canviés la moneda seleccionada, actualitzant tant els preus de les entrades com el total en la moneda corresponent.